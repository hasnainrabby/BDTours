শেরপুরের নলিতাবাড়িতে অবস্থিত মধুটিলা ইকো পার্কটি সীমান্তের ওপারে ভারতীয় অংশেও অবস্থিত। তুরা পাহাড় এখানেই অবস্থিত। শেরপুর শহর থেকে এখানে পৌছাতে প্রায় ৩০ মিনিট সময় লাগবে। এখানে নানা ধরনের গাছপালা ও জীবজন্তু রয়েছে। গাজনি দেখে শেরপুরে ফেরার পথে আপনি মধুটিলাতেও যেতে পারেন। এখান থেকে ভারতের মেঘালয়ের গাছ, প্রাণী, ঝর্ণা, পাহাড় ও লেক দেখা যায়।
অন্যান্য জেলার বেশীরভাগ মানুষের কাছেই মধুটিলা ইকো পার্ক অজানাই রয়ে আছে। এই ইকো পার্কে আছে বিনোদনের জন্য চমৎকার প্রাকৃতিক সৌন্দর্য এবং পরিবেশ। বেশীরভাগ পর্যটক এখানে আসেন তাদের বন্ধু ও পরিবারের সাথে অবসর সময় কাটাতে। এখানে বসবাসকারী মানুষের অর্থ সামাজিক অবস্থার উন্নয়নে এই ইকো পার্কটির রয়েছে অনেক অবদান কারন প্রায় ১২.৫% মানুষ জীবিকা নির্বাহের জন্য এই পার্কের উপর পুরোপুরি নির্ভরশীল। প্রাকৃতিক সৌন্দর্য এবং ঘন সবুজ পরিবেশকে বলা যেতে পারে এই ইকো পার্কের মূল আকর্ষণ। ইকো পার্কটি প্রতিষ্ঠার তিন বছরের মধ্যে এই এলাকায় বেকারত্বের সংখ্যা ২১% থেকে কমে দাড়ায় ১৩%, দরিদ্র মানুষের সংখ্যা ৪৬% থেকে কমে দাড়ায় ৩৪% এবং শিক্ষিত মানুষের সংখ্যা ১৭% থেকে বেড়ে দাড়ায় ২১.৫%। যোগাযোগ ব্যবস্থা, নিরাপত্তা ব্যবস্থা, জনবলের সংকট হল এই পার্কটির সবচেয়ে বড় সমস্যা। ভারত থেকে আসা বন্য হাতির অতর্কিত আক্রমন স্থানীয়দের কাছে একটি বড় সমস্যা যা পার্কের অবকাঠামোগত উন্নয়নকে বাধাগ্রস্থ করছে। যথাযথ সরকারি পদক্ষেপ এবং উন্নয়নের টেকসই কৌশল গ্রহন করলে এই পার্কটি এলাকার উন্নয়নে গুরুত্বপূর্ণ ভুমিকা রাখতে পারে।
। দুই পাহাড়ের মাঝে পাহাড়ী ঝর্ণা একে বেঁকে  এগিয়ে চলছে। ঝর্ণার পানি এসে ফুলেফেপে উঠছে। সেখানে বাধ দিয়ে কৃত্রিম লেক তৈরি করা হয়েছে । লেকের মাঝে কৃত্রিম পাহাড় এবং পাহাড়ের উপর “লেক ভিউপেন্টাগন”। সেখানে যাতায়াতের জন্য রয়েছে দোদ্দুল্যমান ব্রীজ।  পাহাড়ের চুড়ায় রয়েছে ৬ কক্ষ বিশিষ্ট বৈদ্যুতিক সুবিধাসহ আধুনিক “দু তলা রেষ্ট হাউজ”।  রেষ্ট হাউজ থেকে পাহাড়ের পাদদেশে নামার জন্য আঁকা-বাকা “পদ্মাসিড়ি” রয়েছে। অবকাশের পাদদেশে সান বাঁধানো বেদীসহ বট চত্বর। সেখানে সুপরিশর গাড়ী পার্কিংয়ের সু-ব্যবস্থাসহ পিকনিক দলগুলোর আড্ডায় মেতে উঠা এবং খেলা-ধূলারও প্রচুর জায়গা রয়েছে। বিশুদ্ধ পানির সরবরাহের জন্য বেশ কটি নলকূপ এবং নামাজের জন্য মসজিদ, পর্যাপ্ত স্যানিটেশন সুবিধা ও রান্না-বান্নার ব্যবস্থাও রয়েছে।