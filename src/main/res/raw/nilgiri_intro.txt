বাংলাদেশের অন্যতম উঁচু পাহাড় এবং অপূর্ব পর্যটন স্পট হল নীলগিরি। থানচি থানায় অবস্থিত এই পর্যটন কেন্দ্রটি প্রায় ৩৫০০ ফুট উঁচুতে অবস্থিত। নীলগিরির কাছেই উপজাতি মোরো সম্প্রদায়ের একটি গ্রাম রয়েছে। এখানে গিয়ে তাঁদের রঙ্গিন সংস্কৃতি এবং জীবনযাত্রা প্রত্যক্ষ করা আপনার জন্য এক অনন্য অভিজ্ঞতা হতে পারে। বর্ষাকালে পুরো এলাকা মেঘে ঢেকে গেলে এখানে এক অপরূপ দৃশ্যের অবতারনা হয়। এসময় এখানে ক্যাম্প ফায়ারের আয়োজন করতে পারেন। ভোরবেলা হচ্ছে এখানকার সবচেয়ে আকর্ষণীয় সময়।
 পূর্ণিমা উপভোগের জন্য চন্দ্রমাসের ৭ থাকে ১৮ তারিখের মধ্যে এখানে আসা সবচেয়ে ভাল। নীলগিরি থেকে আপনি সাঙ্গু নদীর গতিপথ প্রত্যক্ষ করতে পারবেন। বান্দরবানের সেনাবাহিনীর ব্রিগেড নীলগিরির সার্বিক তত্ত্বাবধায়নে রয়েছে।