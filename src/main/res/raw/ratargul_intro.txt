রাতারগুল জলাভুমির বন সিলেট জেলার গোয়াইনঘাট উপজেলায় অবস্থিত। গোয়াইন নদীর নিকটে চেঙ্গির খালের সাথে সংযুক্ত একটি মিঠাপানির জলাভুমির বন হল রাতারগুল। এই বনটিসারাবছর প্রায় ১০ ফুট পানির নীচে থাকে এবং বর্ষাকালে চিরসবুজ এই বনটি ২০ ফুট থেকে ৩০ ফুট পানির নীচে প্লাবিত হয়। এই বনে করচ গাছ (পঙ্গামিয়া পিন্নাটা) বেশী জন্মায়। বিভিন্ন প্রকারের দেশী মাছ ছাড়াও এই বনে রয়েছে সাপ, বানর, পাখি, টিকটিকি, পোকামাকড় সহ নানা প্রজাতির প্রাণী। এখানে আপনি শকুন এবং ঈগলেরও দেখা পেতে পারেন। বনটির কিছু অংশ বেশ ছোট হওয়ায় এখানে নৌকা ভ্রমন করা কঠিন।
বাংলাদেশের একমাত্র জলাভুমির এই বনটি পৃথিবীর সামান্য কয়েকটি জলাভুমির বনগুলোর একটি যেখানে মিঠা পানি পাওয়া যায়। বাংলাদেশ সরকারের বনবিভাগ এই বনটি সংরক্ষণ করছে।