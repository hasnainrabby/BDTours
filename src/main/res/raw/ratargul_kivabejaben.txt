বাংলাদেশ-ভারতের সীমান্তবর্তী খাসিয়া পাহাড়ের কোলে মারি নদীর পাশে অবস্থিত পাহাড়, সবুজ বন ও বাগানের সৌন্দর্য ঘেরা একটি পাহাড়ি অঞ্চলের নাম জাফলং। হিমালয় থেকে সৃষ্ট মারি নদী এখানে প্রচুর পরিমানে পাথরখণ্ড বয়ে নিয়ে আসে।
জাফলং হল সিলেট বিভাগের একটি হিল স্টেশন এবং অন্যতম আকর্ষণীয় পর্যটন কেন্দ্র। সিলেট শহর থেকে ৬০ কিলোমিটার দূরে অবস্থিত এই পর্যটন কেন্দ্রে সড়কপথে পৌছাতে প্রায় দুই ঘণ্টা সময় লাগে। পাথর সংগ্রহ করা এবং আদিবাসী খাসিয়া সম্প্রদায়ের বসবাস এই দুটি কারনে জাফলং এর খ্যাতি রয়েছে। চা বাগান এবং পাহাড় থেকে গড়িয়ে আসা পাথরের বিরল সৌন্দর্যের দেখা মিলবে এখানে।
	